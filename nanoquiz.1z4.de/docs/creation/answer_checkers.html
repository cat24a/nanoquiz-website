<h1>Sprawdzacze odpowiedzi</h1>

<h2>Czym są sprawdzacze odpowiedzi?</h2>

<p>
	Sprawdzacze odpowiedzi są różnymi sposobami sprawdzania poprawności
	odpowiedzi przez NanoQuiz Java Edition. Na przykład, mogą wymagać
	poprawności wielkich/małych liter lub akceptować wiele różnych odpowiedzi.
</p>

<h2>Jak używać sprawdzaczy odpowiedzi?</h2>

<p>
	Aby wybrać sprawdzacz, wpisz jego nazwę w nawiasach, przed odpowiedzią.
	Dopuszczalne jest umieszczenie jednej spacji przed otwierającym nawiasem.
</p>

<pre><code>pytanie
(sprawdzacz)odpowiedź</code></pre>

<h1>Rodzaje sprawdzaczy odpowiedzi</h1>

<h2>Sprawdzacze proste</h2>
<p>Sprawdzacze proste pozwalają wybrać sposób porównywania odpowiedzi.</p>

<h3><code>ci</code> (<code>case_insensitive</code>)</h3>
<p>
	Jest to domyślny sprawdzacz. Zostanie on użyty, jeśli nie zostanie podany
	żaden inny. Nie zwraca on uwagi na wielkie litery ani spacje na początku i
	końcu odpowiedzi.
</p>
<pre><code>Jak nazywa się nauka zajmująca się badaniem DNA?
genetyka</code></pre>
<pre><code>O jakim programie jest mowa w tym poradniku?
(ci) NanoQuiz</code></pre>

<h3><code>cs</code> (<code>case_sensitive</code>)</h3>
<p>
	Ten sprawdzacz zwraca on uwagę na wielkie litery, ale nie zwraca uwagi na
	spacje na początku i końcu odpowiedzi.
</p>
<pre><code>Jak nazywał się dowódca 1. Dywizji Pancernej?
(cs) generał Stanisław Maczek</code></pre>

<h3><code>literal</code></h3>
<p>
	Ten sprawdzacz wymaga, aby odpowiedzi dokładnie się zgadzały. Oznacza to, że
	muszą się zgadzać również wszystkie spacje, dlatego należy pamiętać, aby nie
	zostawiać spacji po jego nazwie.
</p>
<pre><code>Kto stworzył NanoQuiz?
(literal)cat24a</code></pre>
<pre><code>Wpisz dwie spacje:
(literal)  </code></pre>

<h2>Sprawdzacze złożone</h2>
<p>
	Mimo swojej nazwy, nie są o wiele bardziej skomplikowane od sprawdzaczy
	prostych. W rzeczywistości, nazwałem je tak, ponieważ modyfikują działanie
	innych sprawdzaczy
</p>

<h3><code>multi</code> (<code>multiple</code>)</h3>
<p>
	Pozwala na ustalenie wielu poprawnych odpowiedzi. Odpowiedzi te mogą
	zawierać dodatkowe sprawdzacze. Odpowiedzi należy oddzielić średnikiem
	(<code>;</code>).
</p>
<pre><code>Jak nazywa się siła oddziaływania między ziemią a przedmiotem?
(multi) siła grawitacji; grawitacja</code></pre>
<pre><code>Jaka instrukcja tworzy pętlę w języku programowania Python?
(multi) (literal)while; (literal)for</code></pre>
<small
	>↑ Ten przykład ilustruje, dlaczego ważne jest, że przed otwierającym
	nawiasem może być jedna spacja.</small
>

<h3><code>renamed</code></h3>
<p>
	Zmienia odpowiedź widoczną na ekranie błędu. Należy podać odpowiedź widoczną
	na ekranie błędu, średnik, sprawdzaną odpowiedź.
</p>
<pre><code>Wpisz spację:
(renamed) &lt;SPACJA&gt;; (literal) </code></pre>
<pre><code>Jakie liczby wymyślił Leonard Euler?
(renamed) zespolone lub urojone; (multi) zespolone; urojone</code></pre>

<h3><code>umlaut</code></h3>
<p>
	Pozwala wpisywać <code>A:U:O:</code> zamiast <code>ÄÜÖ</code>. Szczególnie
	przydatne w przypadku zadań z niemieckiego. Jeśli nie zostanie podany żaden
	dodatkowy sprawdzacz odpowiedzi, zostanie użyty cs.
</p>
<pre><code>Przetłumacz na niemiecki: wiatrak
(umlaut) Windmühle</code></pre>
<pre><code>Przetłumacz na niemiecki: wiatrak
(umlaut) Windmu:hle</code></pre>

<h2>Więcej sprawdzaczy wkrótce…</h2>
<p>
	Jeśli masz ciekawy pomysł, wyślij go do mnie
	<a href="mailto:nanoquiz@1z4.de">e–mailem</a>!
</p>
